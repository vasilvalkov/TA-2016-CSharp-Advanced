На 9 декември Българската православната църква чества зачатието на Света Анна - майка на Богородица. Имен ден празнуват Ана, Анета, Анелия, Анка, Анна, Аница, Анелия, Аня, Яна, Янка, Янко.
Християнският култ към светицата се разпространява във Византийската империя още през VI век, когато е построена първата църква, носеща името й. 
В същия ден се почита и майката на пророк Самуил, която носи същото име - Анна. Тя е покровителка на женското начало, на брака, семейството и майчинството. 
Закрилница е на момичетата, бременните и вдовиците.
Момите пускат пшеничени зърна в ново гърне с вода. Ако до Нова година зърната покълнат, това е знак за скорошна женитба.
Следи се какъв ще е полазът, какъв късмет носи първият гост в къщата. Ако полазникът е мъж, през годината ще се раждат повече мъжки животни. Ако е добър човек, годината ще е здрава и плодородна.